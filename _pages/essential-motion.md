---
title: Essential Motion
permalink: /essential-motion/
menu: none
---
---
Essential Motion (eli olennainen liike) on kehotietoisuutta lisäävää kehollista työskentelyä. Lähdemme liikkeelle juuri sillä hetkellä kehossasi tuntuvasta kivusta, muusta tuntemuksesta tai teemasta, jota haluat tutkia. Alkuun voit liikkua ja tunnistella, mitä kehossasi juuri nyt aistit. Usein tulee esiin jokin spontaani liike tai asento, jota et ole tiedostanut mutta jonka nyt ohjaajan kehollisen ja sanallisen peilauksen avulla havaitset.

Fysioterapeutti tukee sinua tutkimaan ja sanoittamaan kehollisia tuntemuksiasi. Voit löytää yhteyden siihen, mitä tunnetilaa ja kokemusta tämä olennainen liike edustaa. Latautuneen kokemuksen purkautuminen helpottaa kehoasi, tasaa tunnetilaasi ja lisää mahdollisuutta luonnolliseen liikkumiseen. Sanoittamalla kokemus jäsentyy.

Essential Motion -työskentely voi olla hyvin erilaista eri kerroilla, koska aina
lähdetään siitä, mitä juuri nyt on menossa sinussa. Prosessissa esiin tulleesta
kehonkielestä ja sanoituksesta voidaan löytää sopiva kotiharjoitus, esimerkiksi liike ja
lause, joka vahvistaa löytämääsi kehon- ja mielentilaa. Työskentely syventää ymmärrystä omista tavoistasi reagoida, toimia ja olla vuorovaikutuksessa. Liikkumisen luonnollisuus ja helppous sekä itsetuntemus ja voimavarat lisääntyvät.

### Taustaa

Essential Motion® on Karen Roeperin, amerikkalaisen Rosen-menetelmän opettajan
ja tanssi- ja liiketerapeutin kehittämä lähestymistapa, jota voidaan käyttää
Rosen-terapian rinnalla, kun tutkitaan uusia mahdollisuuksia liikkua
ja ilmaista itseä sekä löytää voimavaroja ja luovuutta. Essential Motion
-ohjausta voidaan käyttää myös itsenäisenä menetelmänä. Sen avulla voidaan tuoda
havainnoitavaksi erilaisia persoonallisuuden osia ja
sisäistettyjä malleja sekä niihin liittyviä kehontiloja ja reaktiotapoja.

---

### Kirjallisuutta

**Jaana-Mirjam Mustavuori:** Aistit auki. Anna elämän koskettaa. Basam Books Oy.
2014

**Richard C. Schwartz:** Introduction to the Internal Family Systems Model.
Trailheads Publications 2001

[essential-motion.fi](http://www.essential-motion.fi)

[essential-motion.com](http://www.essential-motion.com)

---

Essential Motion on yksi käyttämäni psykofyysisen fysioterapian menetelmä. Lähestymistapaani voit
yleisesti
tutustua [täällä]({{ site.baseurl }}{% link _pages/01-psykofyysinen-fysioterapia.md %}).
