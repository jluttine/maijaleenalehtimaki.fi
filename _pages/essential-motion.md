---
layout: page
title: Essential Motion
permalink: /essential-motion/
menu: none
---

Essential Motion on yksi käyttämistäni menetelmistä. Lähestymistapaani voit
yleisesti
tutustua [täällä]({{ site.baseurl }}{% link _pages/01-lahestymistapani.md %}).

---

### Essential Motion -yksilöohjaus

on tunnin mittainen kehotietoisuutta lisäävä kehollinen työskentely, joka tuo
helpotusta oloosi. Lähdemme liikkeelle juuri sillä hetkellä kehossasi tuntuvasta
kivusta, muusta tuntemuksesta tai teemasta, jota haluat tutkia. Alkuun voit
kävellä, liikutella jäseniä, tunnistella, mitä kehossasi juuri nyt aistit ja
tunnet. Usein tulee esiin jokin energeettisesti latautunut spontaani liike, ele
tai asento, jota et tiedosta. Se tuntuu tutulta, kun ohjaajan kehollinen ja
sanallinen peilaus saa sinut havaitsemaan sen.

Essential Motion -ohjaaja tukee sinua seuraamaan ja tutkimaan sitä ja
sanoittamaan kehollisia tuntemuksiasi. Ohjaajan rohkaistessa vapaata hengitystä
ja ilmaisua alkaa kehkeytyä yhteys siihen, mitä tunnetilaa ja kokemusta tämä
olennainen liike sisältää. Latautuneen kokemuksen purkautuminen helpottaa
kehoasi, neutraloi tunnetilaasi ja lisää mahdollisuutta luonnolliseen, helppoon
liikkumiseen ja olemiseen. Sanoittamalla kokemus jäsentyy.

Essential Motion -työskentely voi olla hyvin erilaista eri kerroilla, koska aina
lähdetään siitä, mitä juuri nyt on menossa sinussa. Prosessissa esiin tulleesta
kehonkielestä ja sanoituksesta voidaan löytää sopiva kotiharjoitus, liike ja
lause juurruttamaan ja vahvistamaan löytynyttä kehon- ja mielentilaa.
Työskentely syventää ymmärrystä omista tavoistasi reagoida, toimia ja olla
vuorovaikutuksessa. Liikkumisen ja olemisen luonnollisuus ja helppous,
itsetuntemus ja voimavarat lisääntyvät.

### Taustaa

Essential Motion® on Karen Roeperin, amerikkalaisen Rosen-menetelmän opettajan
ja tanssiterapeutin kehittämä lähestymistapa, jota voidaan käyttää
Rosen-terapian jatkona tai rinnalla, kun tutkitaan uusia mahdollisuuksia liikkua
ja ilmaista itseä sekä löytää voimavarojasi ja luovuuttasi. Essential Motion
-ohjausta voidaan käyttää myös itsenäisenä menetelmänä. Sen avulla voidaan tuoda
selkeästi havainnoitavaksi ja tutkittavaksi erilaisia persoonallisuuden osia ja
sisäistettyjä malleja sekä niihin liittyviä kehontiloja ja reaktiotapoja.

---

### Kirjallisuutta

**Jaana-Mirjam Mustavuori:** Aistit auki. Anna elämän koskettaa. Basam Books Oy.
2014

**Richard C. Schwartz:** Introduction to the Internal Family Systems Model.
Trailheads Publications 2001

[essential-motion.fi](http://www.essential-motion.fi)

[essential-motion.com](http://www.essential-motion.com)
