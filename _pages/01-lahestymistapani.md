---
layout: page
title: Lähestymistapani
permalink: /lahestymistapani/
---

Käyttämieni psykofyysisten lähestymistapojen avulla löydät turvallisen tilan
omassa kehossasi. Työskentelyn myötä kehotietoisuus, rentous ja itsetuntemus
lisääntyvät sekä voimavarat elpyvät. Kohtaan Sinut kokonaisvaltaisesti käyttäen
kulloinkin sopivia psykofyysisiä menetelmiä.

- [Rosen-terapia]({{ site.baseurl }}{% link _pages/rosen-terapia.md %})

- [Essential Motion]({{ site.baseurl }}{% link _pages/essential-motion.md %})

- [Trauma Releasing Exercises]({{ site.baseurl }}{% link _pages/trauma-releasing-exercises.md %})

Etsimme yhdessä muutosta ja helpotusta erilaisiin psykofyysisiin oireisiin
kehosi tarpeista lähtien. Työkaluina ovat turvallinen vuorovaikutus, nähdyksi ja
kuulluksi tuleminen, sanallinen ja kehollinen peilaaminen, kosketus sekä liike-
ja vuorovaikutusharjoitteet. Näin avautuu mahdollisuus tunnistaa kipujen,
lihasjännitysten, stressin ja uupumuksen tilaa kehossa ja oivaltaa niiden syitä.
Kehon tilan, tunteiden ja ajatusten vuorovaikutuksen oivaltaminen auttaa
tunnistamaan omia tarpeita ja pitämään huolta itsestä juuri kullakin hetkellä
sopivalla tavalla. Läsnäolo ja itsetuntemus lisääntyy.

Kehotietoisuus alkaa aistien kehittymisen myötä jo kohdussa ja muovautuu koko
elämämme ajan. Sen kehittyminen riippuu siitä, miten meidät on vauvoina ja
lapsina otettu vastaan ja miten sisäisen maailmamme ilmaisuja on tuettu,
sivuutettu tai tukahdutettu. Kyky aistia omaa kehoa voi olla heikentynyt myös
ruumiillisen kivun tai vamman tai traumaattisen kokemuksen seurauksena, koska
aistimukset ja tunteet ovat olleet liian voimakkaita vastaanotettavaksi. Jos
myöhemmin tulee mahdolliseksi käsitellä tällaiseen tilanteeseen liittyviä
kokemuksia ja tunteita, poissuljetut aistimukset, niitä kantavat kehon osat,
tunteet ja muistot voivat tulla uudelleen osaksi kehonkuvaa ja minäkuvaa. Tämä
mahdollistaa erilaisten kehon rasitustilojen vähenemisen tasapainoisen kehon
käytön myötä sekä yhteyden omiin voimavaroihin ja sisäiseen eheyteen.
