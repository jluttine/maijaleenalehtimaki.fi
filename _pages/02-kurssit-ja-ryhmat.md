---
title: Kurssit ja ryhmät
permalink: /kurssit-ja-ryhmat/
---

### Kehotietoisuus- ja tärinäryhmä torstaisin ja tiistaisin keväällä 2020

**TRE (Trauma Releasing Excercises)** on seitsemän liikkeen sarja, joka herättää
tärinäreaktion ja lievittää jännitys- ja stressitilaa elimistössä. Aivorungon
säätelemä tahdosta riippumaton tärinä purkaa patoutunutta energiaa ja palauttaa
vähitellen normaalin lihasjäntevyyden ja hermoston tilan. TRE-harjoituksen
lisäksi tehdään maadoittavia ja kehotietoisuutta lisääviä harjoitteita turvan
tilan löytämiseksi ja itsesäätelyn edellytysten rakentamiseksi. Opetellaan
etenevää psoas-harjoitusta yhteyden löytämiseksi omaan keskustaan ja sen
vahvistamiseksi. Oman itsen johtajuutta eli pilottia vahvistetaan Pesso Boyden
SystemPsychomotor harjoituksilla, jotka ovat yksinkertaisia, tarkasti ohjattuja
turvallisia kehollisia harjoituksia.

Tarpeen mukaan opetusta vireystiloista, psoas- eli lonkankoukistajalihaksesta,
hengityksestä ym. Kaksi ohjaajaa on kannattelemassa turvallista tilaa ja
antamassa tarpeen mukaan sanallista ja manuaalista ohjausta ja tukea. Voit
opetella tunnistamaan omana vireystilaasi, tunteitasi ja tarpeitasi ja kehittää
itsesäätelyä sekä palautua aktiivisilla rentouttavilla harjoitteilla.

Lue lisää [ryhmäinfosta (PDF).]({{ site.baseurl }}{% link media/esite.pdf %})

#### Parillisten viikkojen torstaina 9.1.-28.5.2020 klo 18-20 (huom. ei 5.3. eikä 30.4.)

Yksilöohjauksessa arvoidaan ryhmän soveltuvuus sinulle. Voit osallistua tarpeen
mukaan, mutta suurimman hyödyn saat osallistumalla säännöllisesti. Kevän 2020
kokoontumiskerrat: 9.1., 23.1., 6.2., 20.2. (ei 5.3.) 19.3., 2.4., 16.4. (ei
30.4.) 14.5. ja 28.5.

**Ilmoittaudu viimeistään tiistaina klo 18 mennessä** tekstiviestillä (040 5152
401) tai sähköpostilla (maija-leena.lehtimaki@pp.inet.fi).

- kertamaksu 45 € / 120 min
- peruutukset veloituksetta viimeistään 2 vrk ennen ryhmää
- pienryhmä, 3–8 henkilöä

#### Tiistai aamupäivisin 14.1.-19.5.20 klo 10.10-11.10 (huom. ei 17.3.-7.4.)

Sisältö samantapainen kuin torstain ryhmässä, mutta kehotietoisuutta ja
maadoittumista rakennetaan jo edeltävällä Feldenkrais-tunnilla, jolle on
suositeltavaa osallistua.

Kevään 2020 kokoontumiskerrat ovat 14.1., 21.1., 28.1., 4.2., 11.2., 18.2.,
25.2., 3.3., 10.3. **(tauko)** 14.4., 21.4., 28.4., 5.5., 12.5. ja 19.5.

**Ilmoittaudu viimeistään sunnuntaina klo 18 mennessä** tekstiviestillä (040
5152 401) tai sähköpostilla (maija-leena.lehtimaki@pp.inet.fi).

+ Kertamaksu 20 € / 60 min
+ Peruutukset veloituksetta viimeistään 2 vrk ennen ryhmää
+ Pienryhmä, 3–8 henkilöä

#### Ohjaajat

**Maija-Leena Lehtimäki**

- fysioterapeutti, Rosen-terapeutti, sertifioitu TRE-ohjaaja, Essential Motion
  -ohjaaja, Pesso Boyden System Psychomotor-kehopsykoterapia -opiskelija


**Mauri Lehtimäki**

- sertifioitu TRE-ohjaaja, kirurgi, ortopedian ja traumatologian erikoislääkäri,
  Pesso Boyden System Psychomotor-kehopsykoterapia -opiskelija

Lue lisää:

- [Trauma Releasing Exercises]({{ site.baseurl }}{% link _pages/trauma-releasing-exercises.md %})
- [Pesso Boyden System Psychomotor
  -kehopsykoterapia](http://www.elamantaidefoorumi.fi/pesso-boyden-system-psychomotor)

---

### Muiden ohjaamia ryhmiä

#### Kehotietoisuus- ja tärinäryhmä

**Parittomien viikkojen keskiviikkoina 8.1.-27.5.2020 klo 18.30-20**

- Ilmoittaudu viimeistään ma 18.30 mennessä.
- Peruutukset veloituksetta viimeistään 2 vrk ennen ryhmää.
- Kertamaksu 37€ / 90min ja sarjahinta 157€ 5x90min
- pienryhmä 3-6 henkilöä

Ohjaaja: Nina Reinikainen
- Koulutettu hieroja, Rosen-terapeutti, sertifioitu TRE-ohjaaja
- Puh. 0400 682 129
- rosenterapia@gmail.com
- [rosenterapia.nettisivu.org](http://www.rosenterapia.nettisivu.org/)


#### Feldenkrais®-tunnit - tietoisuutta liikkeen avulla


**ti klo 9-10 ja pe klo 10-11 ja pe klo 18-19**

**Mitä on Feldenkrais?**

Feldenkrais-menetelmän kehitti tiedemies Moshe Feldenkrais (1904-1984**, joka
uskoi jokaisen ihmisen kykyyn kehittyä ja oppia uutta niin, että hänen
psyykkiset ja fyysiset taitonsa pääsevät kehittymään täyteen potentiaaliinsa.
Koska ihminen voi oppia mitä tahansa, hän omaksuu elämänsä aikana myös
haitallisia tapoja. Feldenkrais-menetelmän avulla voi oppia havainnoimaan
kinesteettisiä tuntemuksiaan liikkeessä, tulla tietoiseksi omista
tottumuksistaan sekä löytää ja valita tilalle hyödyllisempiä tapoja liikkua ja
toimia. Useimmiten lattialla tehtävät Feldenkrais-liikesarjat pohjautuvat
evoluutioprosesseihin, pikkulapsen kehitysmalleihin ja itse itsensä
järjestämiseen. Ne rohkaisevat uteliaaseen tutkimiseen ja sen myötä oppimiseen.
Kaikki liikkeet voidaan tehdä myös mielikuvaharjoituksina ja siksi tunneille voi
osallistua vaikka olisi kipuja tai liikuntarajoitteita. Huomio ohjataan aluksi
hyvin pieneen, hitaaseen liikkeeseen, jotta olisi mahdollista tulla tietoiseksi
omista tuntemuksistaan. Liikkeet tehdään mielihyvää tuntien, spontaanisti
hengittäen, kipukynnystä ylittämättä. Näin luodaan ihanteelliset olosuhteet
uuden oppimiselle ja neuroplastiselle paranemisprosessille.
Feldenkrais-menetelmän tavoitteena on koko ihmisen aktiivinen ja silti
levollinen valmiustila. Tunnilla opitut asiat on tarkoitus soveltaa aina
käytännön elämään, prosessit saavat jäädä kypsymään ja kehittymään. Vanhat
toiminta- ja liikemallit sekä omaksutut tavat tuntea ja ajatella asioista
saattavat muuttua.

Suurimman hyödyn saat osallistumalla säännöllisesti. Suosittelen pitkiä hihoja /
lahkeita sekä pehmeitä, joustavia vaatteita / sukkia. Tulethan ilman hajusteita,
jotta myös allergiset voivat osallistua. Voit halutessasi tuoda oman
makuualustan. Makuualustoja ja tyynyjä ja erilaisia korotuspaloja löytyy
tilasta.


**Tiistaisin 14.1.-19.5.20 (ei 17.3., 24.3., 31.3., 7.4.) klo 9-10**

**Perjantaisin 17.1.-22.5.20 (ei 20.3., 27.3., 3.4., 10.4.) klo 18-19**

- Ilmoittaudu viimeistään 2 vrk aikaisemmin sähköpostilla:
  (mariehilden@hotmail.com). Vain kiireellisessä tapauksessa tekstiviestillä
  (0505951137)
- Oviraha 5 €/ tunti
- Tunnille mahtuu 8 oppilasta

Ohjaaja Marie Hildén
- Feldenkrais-pedagogiikan opiskelija, lyhytterapeutti
  (kognitiivis-integratiivinen / psykofyysinen suuntaus**, terveyden- ja
  sairaanhoitaja

**Perjantaisin 10.1.2020 alkaen klo 10-11**

- Ilmoittaudu viimeistään 2 vrk aikaisemmin sähköpostilla ( jussiriissanen@gmail.com) tai tekstiviestillä (050 3015753 )
- hinta 10 €/ tunti, 80 € / 10 kerran kortti
- Tunnille mahtuu 8 oppilasta

Ohjaaja Jussi Riissanen
- Feldenkrais-opettaja
- [www.jussiriissanen.com](http://www.jussiriissanen.com)
- www.jussiriissanen.com
